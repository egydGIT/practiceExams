Vizsgafeladat

A feladatok megoldásához az IDEA fejlesztőeszközt használd! Bármely régebbi osztályt megnyithatsz.
A feladatok megoldásához ajánlom figyelembe a cheet sheetet:

https://github.com/Training360/strukturavalto-java-public/blob/master/cheet-sheet/cheet-sheet.md

Először másold át magadhoz a teszteseteket, majd commitolj azonnal!

A három feladatra 1,5 órád van összesen!

Oldd meg a feladatokat, minden feladat megoldását egy külön commitban add be!
Ha letelik a másfél óra az első commitodhoz képest és nem fejezted be, megint commitolj, akkor is, ha nem vagy kész!
Utána nyugodtan folytathatod a megoldást, akár több órát is ülhetsz felette, ha kész vagy, commitolj!

Pontozás
A feladatokra 10-15-15 pont adható.

A vizsgatevékenység akkor eredményes, ha a vizsgázó a megszerezhető összes pontszám legalább 51 %-át elérte.



CDV
Írj egy CdvCheck.check() metódust (paraméterezése, visszatérési értéke kiderül a tesztesetből), mely kap egy adószámot,
és eldönti róla, hogy helyes-e! A következőképp kell eldönteni.
Fogni kell az első kilenc számjegyet, és megszorozni rendre 1, 2, ..., 9 számmal.
Az eredményt kell összegezni,
majd maradékos osztani 11-el.
A 10. számjegynek meg kell egyeznie ezzel a számmal (maradékkal).

Pl.:

8365670003
1 * 8 + 2 * 3 + 3 * 6 + ... + 9 * 0 = 124
124 maradékos osztás 11-el = 3
3 (maradék) == 3 (10. számhegy) - az adószám megfelelő

Ha a paraméterként átadott adószám nem 10 számjegy,
vagy nem csak számjegy szerepel benne, IllegalArgumentException kivételt kell dobni.



Bagolyszámlálás
A OwlCounter oszály egy Map<String, Integer> attribútumban tárolja, hogy melyik megyében mennyi baglyot számoltak a madárszámlálók.
A readFromFile() metódussal (paraméterezése, visszatérési értéke kiderül a tesztesetből) töltsd be az értékeket egy fájlból!

A fájl formátuma a következő:

Bács-Kiskun=1000
Baranya=1050
Békés=980
Borsod-Abaúj-Zemplén=600

A getNumberOfOwls() metódus adja vissza a baglyok számát a paraméterként átadott megyében!



Levelezés
Egy levelet egy Mail osztály tárol, a következő attribútumokkal: feladó, címzettek, tárgy és szöveg.
A feladót és a címzetteket egy Contract tárol, melynek két attribútuma van: viselt név és e-mail cím.
A MailBox tárolja a leveleket egy Mail listában.
Ennek legyen egy findByCriteria() metódusa, mely paraméterként egy keresési feltételt vár, és leveleket ad vissza.


A keresési feltételek lehetnek:

from:John Doe vagy from:johndoe@example.com
- from: előtaggal visszaadja az összes olyan levelet, ahol a feladó neve vagy e-mail címe pontosan a from: után szereplő szöveg

to:John Doe vagy to:johndoe@example.com - from: előtaggal visszaadja az összes olyan levelet,
    ahol a címzettek között szerepel olyan, akinek a neve vagy e-mail címe pontosan a to: után szereplő szöveg
egyéb esetben visszaadja az összes olyan levelet, amiben szerepel a tárgyban vagy üzenetben a megadott szó